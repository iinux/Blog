<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>只记一半的名句</title>
<link type="text/css" rel="stylesheet" href="css.css">

<body>

<div class="container">
  <div class="content">
  <h1 align="left"><a href="index.html">返回</a></h1>
    <h1 align="center">只记一半的名句</h1>
    <hr />
    <p align="center">&nbsp;</p>
    <p align="center"><span class="important">多情自古空余恨</span>，好梦由来最易醒。 </p>
    <p align="center">岂是拈花难解脱，可怜飞絮太飘零。 </p>
    <p align="center">——《花月痕》 </p>
    <hr />
    <p align="center">&nbsp;</p>
    <p align="center">临别殷勤重寄词，词中有誓两心知。 </p>
    <p align="center">七月七日长生殿，夜半无人私语时。 </p>
    <p align="center">在天愿作比翼鸟，在地愿为连理枝。 </p>
    <p align="center">天长地久有时尽，<span class="important">此恨绵绵无绝期</span>。</p>
    <p align="center"> ——白居易《长恨歌》 </p>
    <hr />
    <p align="center">&nbsp;</p>
    <p align="center"><span class="important">人生若只如初见</span>，何事秋风悲画扇； </p>
    <p align="center">等闲变却故人心，却道故人心易变。 </p>
    <p align="center">骊山语罢清宵半，泪雨霖铃终不怨； </p>
    <p align="center">何如薄幸锦衣郎，比翼连枝当日愿。 </p>
    <p align="center">——纳兰性德《木兰词•拟古决绝词柬友》 </p>
    <hr />
    <p>&nbsp;</p>
    <p align="center">力微任重久神疲，再竭衰庸定不支。 </p>
    <p align="center"><span class="important">苟利国家生死以</span>，岂因祸福避趋之！ </p>
    <p align="center">谪居正是君恩厚，养拙刚于戍卒宜。 </p>
    <p align="center">戏与山妻谈故事，试吟断送老头皮。 </p>
    <p align="center">——林则徐《赴戍登程口占示家人》 </p>
    <hr />
    <p>&nbsp;</p>
    <p align="center">昔日戏言身后事，今朝都到眼前来。 </p>
    <p align="center">衣裳已施行看尽，针线犹存未忍开。 </p>
    <p align="center">尚想旧情怜婢仆，也曾因梦送钱财。</p>
    <p align="center"> 诚知此恨人人有，<span class="important">贫贱夫妻百事哀</span>。 </p>
    <p align="center">——元稹《遣悲怀•其二》 </p>
    <hr />
    <p align="center">&nbsp;</p>
    <p align="center">花褪残红青杏小。</p>
    <p align="center">燕子飞时，绿水人家绕。 </p>
    <p align="center">枝上柳绵吹又少。</p>
    <p align="center"><span class="important">天涯何处无芳草</span>。 </p>
    <p align="center">墙里秋千墙外道。</p>
    <p align="center">墙外行人，墙里佳人笑。 </p>
    <p align="center">笑渐不闻声渐悄，多情却被无情恼。 </p>
    <p align="center">——苏轼《蝶恋花•春景》</p>
    <hr />
    <p align="center">&nbsp;</p>
    <p align="center"> 色不迷人人自迷，<span class="important">情人眼里出西施</span>。 </p>
    <p align="center">有缘千里来相会，三笑徒然当一痴。 </p>
    <p align="center">——黄増《集杭州俗语诗》 </p>
    <hr />
    <p align="center">&nbsp;</p>
    <p align="center">天子重英豪，文章教尔曹。 </p>
    <p align="center" class="important">万般皆下品，惟有读书高。 </p>
    <p align="center">少小须勤学，文章可立身。 </p>
    <p align="center">满朝朱紫贵，尽是读书人。</p>
    <p align="center"> 学问勤中得，萤窗万卷书。</p>
    <p align="center"> 三冬今足用，谁笑腹空虚。 </p>
    <p align="center">自小多才学，平生志气高。 </p>
    <p align="center">别人怀宝剑，我有笔如刀。 </p>
    <p align="center">朝为田舍郎，暮登天子堂。</p>
    <p align="center"> 将相本无种，男儿当自强。 </p>
    <p align="center">——汪洙《神童诗》</p>
    <hr />
    <p align="center">&nbsp;</p>
    <p align="center"> 茂陵刘郎秋风客，夜闻马嘶晓无迹。</p>
    <p align="center"> 画栏桂树悬秋香，三十六宫土花碧。</p>
    <p align="center"> 魏官牵车指千里，东关酸风射眸子。</p>
    <p align="center"> 空将汉月出宫门，忆君清泪如铅水。 </p>
    <p align="center">衰兰送客咸阳道，<span class="important">天若有情天亦老</span>。</p>
    <p align="center"> 携盘独出月荒凉，渭城已远波声小。 </p>
    <p align="center">——李贺《金铜仙人辞汉歌》</p>
    <hr />
    <p align="center">&nbsp;</p>
    <p align="center"> 粗缯大布裹生涯，<span class="important">腹有诗书气自华</span>。 </p>
    <p align="center">厌伴老儒烹瓠叶，强随举子踏槐花。 </p>
    <p align="center">囊空不办寻春马，眼乱行看择婿车。 </p>
    <p align="center">得意犹堪夸世俗，诏黄新湿字如鸦。 </p>
    <p align="center">——苏轼《和董传留别》 </p>
    <hr />
    <p align="center">&nbsp;</p>
    <p align="center">挽弓当挽强，用箭当用长。</p>
    <p align="center"> 射人先射马，<span class="important">擒贼先擒王</span>。 </p>
    <p align="center">杀人亦有限，列国自有疆。 </p>
    <p align="center">苟能制侵陵，岂在多杀伤。</p>
    <p align="center"> ——唐•杜甫《前出塞•其六》</p>
    <hr />
    <p align="center">&nbsp;</p>
    <p align="center"> <span class="important">近水楼台先得月</span>，向阳花木易为春。</p>
    <p align="center"> ——俞文豹《清夜录》 </p>
    <hr />
    <p align="center">&nbsp;</p>
    <p align="center">樽前拟把归期说，欲语春容先惨咽。 </p>
    <p align="center" class="important">人生自是有情痴，此恨不关风与月。</p>
    <p align="center"> 离歌且莫翻新阙，一曲能教肠寸结。</p>
    <p align="center"> 直须看尽洛城花，始共春风容易别。 </p>
    <p align="center">——欧阳修《玉楼春》 </p>
    <hr />
    <p align="center">&nbsp;</p>
    <p align="center"><span class="important">春宵一刻值千金</span>，花有清香月有阴。</p>
    <p align="center"> 歌管楼台声细细，秋千院落夜沉沉。 </p>
    <p align="center">——苏轼《春宵》 </p>
    <hr />
    <p align="center">&nbsp;</p>
    <p align="center">玉树歌残声已陈，南朝宫殿柳条新； </p>
    <p align="center">福王少小风流惯，<span class="important">不爱江山爱美人</span>。 </p>
    <p align="center">——陈于之《题桃花扇》 </p>
    <hr />
    <p align="center">&nbsp;</p>
    <p align="center">仙佛茫茫两未成，只知独夜不平鸣。</p>
    <p align="center"> 风蓬飘尽悲歌气，泥絮沾来薄幸名。 </p>
    <p align="center">十有九人堪白眼，<span class="important">百无一用是书生</span>。</p>
    <p align="center"> 莫因诗卷愁成谶，春鸟秋虫自作声。 </p>
    <p align="center">——黄景仁《杂感》 </p>
    <hr />
    <p align="center">&nbsp;</p>
    <p align="center">运交华盖欲何求，未敢翻身已碰头。 </p>
    <p align="center">破帽遮颜过闹市，<span class="important">漏船载酒泛中流</span>。</p>
    <p align="center"> 横眉冷对千夫指，俯首甘为孺子牛。</p>
    <p align="center"> 躲进小楼成一统，管他冬夏与春秋。 </p>
    <p align="center">——鲁迅 《自嘲》 </p>
    <hr />
    <p align="center">&nbsp;</p>
    <p align="center">泽国江山入战图，生民何计乐樵苏。 </p>
    <p align="center">凭君莫话封侯事，<span class="important">一将功成万骨枯</span>。 </p>
    <p align="center">——曹松《己亥岁》 </p>
    <hr />
    <p align="center">&nbsp;</p>
    <p align="center">沉沉心事北南东，一睨人材海内空。 </p>
    <p align="center">壮岁始参周史席，髫年惜堕晋贤风。 </p>
    <p align="center">功高拜将成仙外，才尽回肠荡气中。 </p>
    <p align="center">万一禅关砉然破，<span class="important">美人如玉剑如虹</span>。 </p>
    <p align="center">——龚自珍《夜作》 </p>
    <hr />
    <p align="center">&nbsp;</p>
    <p align="center">得即高歌失即休，多愁多恨亦悠悠。 </p>
    <p align="center"><span class="important">今朝有酒今朝醉</span>，明日愁来明日愁。 </p>
    <p align="center">——罗隐《自遣》</p>
    <hr />
    <p align="center">&nbsp;</p>
    <p align="center"> 尘劳回脱事非常，紧把绳头做一场。 </p>
    <p align="center" class="important">不经一番寒彻骨，那得梅花扑鼻香。 </p>
    <p align="center">——黄蘖禅师《上堂开示颂》 </p>
    <hr />
    <p align="center">&nbsp;</p>
    <p align="center">出门莫恨无人随，书中车马多如簇。</p>
    <p align="center"> 娶妻莫恨无良媒，<span class="important">书中自有颜如玉</span>。 </p>
    <p align="center">——赵恒《励学篇》 </p>
    <hr />
    <p align="center">&nbsp;</p>
    <p align="center">十八新娘八十郎，苍苍白发对红妆。</p>
    <p align="center"> 鸳鸯被里成双夜，<span class="important">一树梨花压海棠</span>。 </p>
    <p align="center">——苏轼《戏张先》 </p>
    <hr />
    <p align="center">&nbsp;</p>
    <p align="center">崆峒访道至湘湖，万卷诗书看转愚。 </p>
    <p align="center" class="important">踏破铁鞋无觅处，得来全不费工夫。 </p>
    <p align="center">——夏元鼎《绝句》</p>
    <h1 align="left"><a href="index.html">返回</a></h1>
  <!-- end .content --></div>
  <!-- end .container --></div>
</body>
</html>
